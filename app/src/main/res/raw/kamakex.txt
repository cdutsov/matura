Темата за вечното

Има едно стихотворение на Далчев, което още със заглавието си подсказва , че предмет на изображение няма да бъде познатата стая затвор , в която самотникът чака „вечната разбойница”-смъртта. Това е стихотворението „Камък”. Въпреки, че камъкът не принадлежи на интериора на стаята, а е част от природата , той не носи кой знае какъв раздвижен, свеж и различен нюанс от цялостното поетическо творчество на Далчев, защото говори за статичност и неудухотвореност.
Ако Яворов „дълбае ням” „свръхземните въпроси,които никой век не разреши” в стихотворението „Маска”, то същите въпроси за живота и смъртта, за вечното и тленното Далчев „дълбае” в „Камък”. Философи като него често се впечатляват от преходността на битието. В житейския кръговрт всичко стремително се носи към неизбежната гибел. Хора и дървета, дни и нощи, листа и дъжд- това са образи символизиращи живота и смъртта. Извън тези изброявания обаче остава камъкът, явяващ се антоним на преходните символи, защото той е знак на неизменното. Недокоснат от времето и съвестта, лишен от плът, „все същ”, той предизвикзва възхищението на поета.
Първоначалното внушение за обездвиженост и студенина, внушени от заглавието, са доминирани от противоположни усещания още в първия стих:”Остаряват хора и дървета.” Това представя кръговрата на живота, говори за преходността на битието, за смяната на годините и сезоните. Но неподлежащ на природните капризи и на неуморимостта на времето остава камъкът. Неслучайно, за да засили внушеието за вечност, поетът ситуира камъка на фона на есента, която се асоциира с приближаването на смъртта, с остаряването на астрономическата година.
Втората строфа е опит да се противопоставят образите на човека и на камъка. Ако камъкът е съвършен, то човекът е източник на злото- „злочеста плът”, която съвестта и „червеи (...) гризат”. Именно употребената алитерация на „ш”, „з”, „с” подчератава поразяващата различност между идеалното неизменно цяло на камъка и човешкото несъвършенство. Строфата е близка по внушение до онези Далчеви стихотворения, в които смъртта е един от обичайните герои в обезлюдената стая. Представена метонимично чрез „хилядите червеи”, тя отново напомня на авторовото съмнение в съществуването на друг живот и за това, че всичко свършва тук, както обяснява един негов фрагмент: „Бих вярвал в безсмъртието, ако не беше старостта. Това постепенно чезнене на душата, както и на тялото, не оставя като че никаква надежда за друг живот. Какво продължение може да очаква човек другаде, когато вижда, че тук свършва всичко?” В „Камък” поетът отново акцентира върху това свое виждане за битието, като по този начин още повече изпъква вечното, въплътено в камъка.
Качествата, с които камъка доминира над човешкото същество, продължават да се градират в третата строфа. Сякаш става въпрос за едно съпърничество между тях, при което обаче превъзходството винаги е на страната на безплътното. Човекът е провокиран от „жаждата” за власт, територия, пари, надмощие, „от която почват вси беди”. Камъкът няма нищо общо с живия свят- не ражда, а е и „нероден”.
Той е съвършен и следователно- вечен. Затова последните две строфи вече не съдържат противопоставяне между камъка и човека. Те са апотеоз на съвършеното в него. И за да изтъкне още по- аргументирано вечното в него, поетът търси образи от митологията. Още през „огнените стари векове”, когато представата за същността на битието е била твърде наивна, човекът е прозрял, че само камъкът(„гранит”, „мрамор”) е в състояние да съхрани божественото и да го пренесе в необозримото бъдеще. Поантата на стихотворението за миг задържа вниманието върху света на боговете и култа към тях заради асоцияцията с едно от първобитните предназначения на камъка- да предизвиква огън („алеа искра от теб изтръгната”), но и внушава едно ново метафорично значение, а именно – „алена[та] искра” е прозрението, до което е достигнал поетът, че съвършенсвото принадлежи само и единствено на камъка:
...камък, истината в теб прозрях:
вечно и свето е само мъртвото,
живото живее в грях.
Чрез последната строфа творбата се рамкира, защото, макар и чрез различни лексикални средства, първата и петата строфа изразяват едно и също твърденение- на „живото” не са присъщи святост и безсмъртие. За поета камъкът е синоним на вечността. 
Неизбежно е Далчевото творчество да не съдържа стихотворение с подобна поблематика. Орисан да бъде отчужден от света и да разговаря само с „портретите”, героят му се превръща в анализатор на човешкото съществуване. Колкото и да търси белези на съвършенството у човека, той не успява да ги открие. В резултат на тази печална констатация се ражда стихотворението „Камък”. 

<a href="http://www.kaminata.net/forum/atanas-dalchev-kamak-t56494.html">Линк към Камината.нет, автор : София Стойнева </a>

 Темата българинът и другите, ние и другият свят, българското и чуждото, не е нова в българската литература. Още от времето на Паисий Хиляндарски с неговата “История Славянобългарска” през “Житие”-то на Софроний Врачански, героите на Любен Каравелов, Иван Вазов, та чак до Алеко Константинов. Още преди да се появи народопсихологията като наука писателите се опитват да отговорят на въпроси като какъв е българинът, съизмервайки се с другите, чуждите, различните, какви послания носи и какво връща в родната страна? Постоянното отъждествяване на Алековия герой Бай Ганьо с чуждия свят създава редица комични ситуации и преобръща онаследените от Възраждането патриархални ценности, които са му помагали да оцелее по времето на турското робство.
     В края на деветнадесетти век на Балканите става една неочаквана среща на две различни цивилизации, на два противоположни културни модела – на балканската и славянската патриархалност с европейския начин на живот. Тази рязкост на промяната, темпото и динамиката на процесите придават особена остротата на социалнопсихологическите трусове, изобилие от комични ситуации и гротесков материал. Така Алеко Константинов откроява своя Бай Ганьо в бурната смяна на различни начини на живот, в комедийната среща, в комичното съжтелство на различни модели на културата, на недоразвитите стадии от една цивилизация, всеки от които, смешен сам по себе си, се сили да се представи за това, което не е. И влиза в гротесков контраст с другите.
     Книгата “Бай Ганьо” представлява сборник от художествено-публицистични произведения, обединени от един общ герой. Като използва принципа на мозайката, Алеко се стреми да пресъздаде конфликта между съвременния свят и следосвобожденския българин. Писателят изгражда “отворен” тип композиция, което му дава възможност непрекъснато да натрупва събитиен материал, добавяйки нови и нови епизоди, за да обогати представите за българската и чужда действителност.
     В първата част от сборника за колоритния персонаж – “Бай Ганьо тръгна по Европа” – са разкрити поведението и реакциите му в друга, чужда и непознати , еикова, културна и битова среда. Във втората част – “Бай Ганьо се върна от Европа” – той действа в България, където се стреми да се оразлич от сънародниците си, без да го постига на практика.
     Българинът Бай Ганьо тръгва към Европа със самочуствието на свободен от робство човек, който живее в млада, но силна държава. Той е зареден с помпозно надути патриотарски лозунги, които са свидетелство за неизживян комплекс за наицонална малоценност.
     От Будапеща нататък той се сблъсква с коренно различен свят, в който незнанието на езици се превръща в непреодолима пречка за него. Ето защо постоянно е нащрек да не го измамят и да му откраднат мускалите с розово масло.
     Чуждият свят смайва българина  с богатствата и великолепието си , с цивилизацията си. Тази подреденост на бита и нравите рязко контрастира с липсата на елементарни хигиенни и културни навици у Бай Ганьо. Той не разчита на знаците на чуждата култура и затова попада непрекъснато в недоразумения и затруднения. Така проличават неговите груби и недодялани обноски, бабаитлъка, нахалството, вулгарността и цинизма. Чужденците онемяват от проявите му в банята и го мислят за душевноболен, избухват в смях ( в операта) или негодуват ( касиерката в банята). Те не приемат поведенческите му прояви – плод на ориенталщина и бабаитлък, незачитането на различното.
     Бай Ганьо не е единствен, той се мултиплицира в поведението на Бодков, на Димитров ( в Русия ), на българчетата – студенти от задимените европейски кафенета, които по цял ден тракат табла и зарове, вместо да учат.
     Ключова дума за Бай Ганьо е “келепир”, “да удариш кьоравото” – това е висш принцип на житейската му философия. Неизменен критерий за хората и стиуациите е фразата “келепир има в тая работа” . Логично произтичат и скъперничеството му, егоизмът. Недоверието към околните, вечният страх да не бъде ощетен и ограбен. Страхът от другите ражда лукавството и хитроумието.
     Обикновено пътуващият човек носи своята и попива другата култура, разменя новости и идеи, превръща се в носител на цивилизация. При Бай Ганьо, също пътуващ търговец, нещата стоят точно обратно. Той тръгва “по Европа” и се връща, без да е взел нещо от нея, плъзнал се е по повърхността, без да е прооникнал в живота. Героят носи редингот и дор слага враттовръзка, но промяната е само външна , видима. Европейските демократични, нравствени и културни ценности не са разкъртили отвътре пластовете робска психика, страха от чуждото и недоверчивостта към промяната.
     Въпреки че оше в първата част Алеко загатва за политическите амбиции на героя си, то тази линия се разгръща напълно във втората част. В България Бай Ганьо парадира, че е “ходил по Европата” и тя му е станала “като таквоз”. Самочуствието на героя е огромно, в своята среда той изпъква с лустрото, което го превръща в сноб. И ако в първата част хуморът на писателя е по-скоро безобиден и закачлив, то във втората част Алеко си служи с гротеската, изобличението и сатирата, защото Бай Ганцо веч става обществено опасен.
     Той безогледно и безскрупулно преследва амбициите си за пари и валст, защото в неговите очи властта е богатство, средство за печелене на пари, осгурява безнаказаност и самодоволство. Тук в България, Бай Ганьо е в собствената си среда, заобиколен от себеподобни : Гочоолу, Дочоолу, Бочоолу, Гуньо Адвокатина, Данко Хаирсъзина и др. Жестоки и срамни са сцените, в които прави избори. Бай Ганьо няма политически убеждения, той никога няма да рита срещу ръжена . Няма идеали , няма принципи – само груб практицизъм.
Бай Ганьо се оглежда в кривото огледало на Европа и на цивилизацията изобщо. С безпощадна честност и откровеност Алеко разголва същността на следосвобожденския българин, защото това е пътят, който България трябва да следва в устрема си на приобщаване към света. Чрез отрицанието на грозното и пошлото в живота сатирикът се бори за морална чистота и граждански добродетели в българското общество. Със своя идеализъм и висока нравственост Щастливеца е пример за достойно изпълен дълг към обществото.

<a href="http://www.svitaci.com/index.php?option=com_content&task=view&id=748&Itemid=99999999">Линк към Свитъци.ком</a>

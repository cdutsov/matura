Връзката на творбата със субективно – изповедната лирика на поета се крие в представянето на идеята, че когато човек се сблъска с живота, той активизира своето индивидуално съзнание. Този сблъсък поражда мисли за вечните въпроси: раждане и смърт; вяра, надежда и любов; мечта и разочарование; смисъла на човешкия живот. В стихотворението Аз-ът задава въпроси и търси отговори. За разлика от Дебелянов и Яворов, Смирненски открива пътя към справедливостта, като проследява израстването на човека от „Аз” до „Ние”.
Лир. герой изживява прехода от детство към юношество, като се опитва да открие своята мисия в живота. Лир. герой извървява пътя от излюзията през отрезняването и достигането до истината за света, в който живеем. В началото той е подвластен на незнанието „Аз не зная защо съм на този свят роден”, започва да мечтае и вижда в мечтите си светъл и хармоничен свят, изпълнен с доброта и красота: „майска зора”, „пролет”, „друм от цветя”, „колесница от лунни лъчи”. Това е свят , представен от символните образи на светлината. Младият човек се вижда като завоевател на света. Приповдигнатото настроение в първите две строфи представя тезата на поета за младежките мечти, в които визията за живота вдъхва оптимизъм.
Третата строфа се явява като антитеза, защото светлата мечта на лир. герой се сблъсква със суровия живот. Повторението на познатите ни вече образи на „пролет”, „химн”, „ябълков цвят”, но с отрицателен знак, доказват невъжможността щастието да се случи. Истинският живот е друг „облаци злоба”, „демонска стръв”, „морета от кръв и сълзи” – потискащ и зъл.
Ограбващата реалност придобива своите черти в тъмните тонове на худ. пространство: „черни стени”, „черна сянка”, „мрак”. Животът е видян като типично чудовище „златолуспест гигант”, което смазва хората и ги потапя в „морета от кръв и сълзи”. Лир. герой е наясно каква е същността на живота. В него той открива своите събратя, вижда неволята и чува плача на хилядите бедни хора. Наред с това се долавя жестоката „закана на гневни сърца”, която се изправя срещу злото.
По пътя към познанието лир. герой осмисля истината за конфликта между духовното и материалното. Свободата на духа е окована от робуването на Златния телец и необходимостта човек сам да разкъса оковите чрез избора си.
Последните три строфи са посветени на човешкия избор. Взел решението да участва във взривяването на робския свят, юношата използва заповедни форми на глаголите „загърмете железни слова!”, „нека пламне земята”, „нека гръм да трещи”
Финалът на стихотворението е изпълнен отново със светлина. Блясват „пожари”, изгрява „нова зора”, а злото ще бъде унищожено от „ураган от души”. Или краят на стихотворението наподобява библейски апокалипсис.
Заключителната строфа „аз ще знам за какво да умра” отговаря на зададените въпроси за смисъла на чов. живот. Твърдо отстоявания избор и желанието да умреш в името на чов. свобода превръща живота на юношата в стойностен.


<a href="http://www.kaminata.net/forum/hristo-smirnenski-yunosha-t79616.html">Линк към Камината.нет</a>

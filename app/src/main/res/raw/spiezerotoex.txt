Лирическата миниатюра Спи езерото на Пенчо Славейков е част от неговия цикъл Сън за щастие.В него основни теми и мотиви са сблъсъкът мечта-действителност, отчуждението от света и копнежът по отвъдното, вечната красота на природата огледало на човешката душа. Спи езерото намира своето място в цикъла като произведение, отрзяващо величието на природата и хармонията, която цари в нея.
На пръв поглед поетът като че ли изобразява напълно обективно, сама по себе си, една природна картина, изписана изцяло, в спокойни , меки линии и багри.Но в действителност тази картина е дълбоко изживяна от него, той я е наситил с онова тихо, съзерцателно състояние на духа, което е много характерно за цялото му творчество. Душевният мир, вътрешното вглъбяване и хармонията у поета са в пълен синхрон с нежността, чувствеността и изяществото на природната картина - заспалото езеро.
Първата и втората строфа са смислово неразривно свързани чрез анжамбман:
Спи езерото; белостволи буки
над него свoждат вити гранки...
По този начин се предава една наситеност на описанието и експресивност на природната картина.В третата строфа постепенно настъпва усещането за спокойствие и кротост чрез преобладаването на звуците х, ъ и и:
и в тихите му тъмни глъбини...
Словосъчетанието тъмни глъбини внушава величественост и необятност. Но тя предизвиква само възхищение и благоговение, защото е тиха и в нея сущствува само хармонията , а не заплаха. Преплитането на сенките на белостволите буки пак навява усещането за единство и сливане, както и за покровителство над тази нежна необятност. Така както спокойствието се е сляло с душата на поета и я покровителства .
Във втория куплет вече настъпва едно леко раздвижване на картината. Това ,обаче , не нарушава нейното първоначално спокойствие , защото това движение е толкова леко и нежно , и едва доловимо , то неизменно носи хармонията на необятността наоколо и е само още един нюанс от вълшебството на тази обстановка :
Треперят , шептят белостволи буки,
а то , замряло, нито трепва...
Понякога му сал повърхнини
дълга от лист отронен сепва.
Треперенето и шептенето са толкова нежни звуци , че не биха могли да нарушат тишината. Те се превръщат в тиха музика на фона на красивата картина.Това се усеща от употребата на много беззвучни съгласни п , ш и т, които говорят за лекота и ефирност на звуците.
Единственото движение на езерото настъпва, когато на повърхността му падне лист от белосволите буки , които са над него.Но това е за кратко , само за един миг се случва това.След това отново натъпва тишина точно както е и в душата на поета.
Красивото спящо езеро най-добре ни показва дълбоката връзка на човека с природата, спокойствието и хармонията на човешката душа , така както е в природата, както е в спокойното езеро.

<a href="http://www.referati.org/spi-ezeroto/9859/ref">Линк към Реферати.орг, публикувано от: Стоян Пенков </a>

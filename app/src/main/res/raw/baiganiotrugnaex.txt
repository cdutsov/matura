1. Жанрът на книгата - критика по проблема
A) сборник от разкази, обединени около фигурата на главен герой
Б) роман, защото разказваното създава единен художествен свят
B) сборник с фейлетони - публицистичен жанр, отличаващ се с критика, хумористичен характер и
художествена образност на злободневна тема
- Книгата се състои не само от разказаните истории, а въвежда в самата ситуация на разказване. Разказвачът е спътник на героя ( бохемския кръг Весела България ). Възмущава се от постъпките на героя, но не прави нищо, за да му противодейства. Все пак веселите интелигенти образуват едно пространство, до което заразата на Бай Ганьо не може да стигне.
Г) подзаглавие - Невероятни разкази...-жанрова връзка с анекдотите и вицовете; ...за един съвременен българин - актуален за всички времена, в които подобен герой може да съществува. Образът излиза извън страниците на книгата и заживява като непреходен герой. Поведенческият модел на Бай Ганьо се свързва с тезата за болестотворния обществен организъм - Бай Ганьо е характерен само за боледуващи общества (метастази на Злото).
2. Предпоставки за появата на Бай Ганьо - робски манталитет; духовна безперспективност;
негативна обществена нагласа; границата на две преломни епохи създават исторически и обществени
обстоятелства за съществуването му.
А) Национален, балкански или общочовешки тип е героят? - теории по проблема
есенция на печалната действителност - Алеко Константинов
национална изява на един социален тип - Димитър Благоев

хомо балканикус - Светлозар Игов Б) Пълна характеристика на образа
име - препратка към националното, но и наднационалното - Ганьо Балкански

минало - единствен детайл - заграбил турски имоти по време на Освободителната война - гавра с възрожденската представа за свободата
занятие - всичко, което носи бърза и лесна печалба
възраст - 28 - 30 -годишен
външност - ...един широкоплещ, черноок, чернокос и даже чернокож господин,...в редингот, незакопчан, под жилетката му - два-три пръста червен пояс, с бяла ( по нашенски бяла) риза, без вратовръзка... - описанието се появява късно, целта е читателят да си изгради представа за образа посредством действията и речта му.
ценностна система - Набуташ ли келепир, дръж го с двете ръце... - груба прагматична същност
произход - безродничество, няма отношение към род и кръв, липса на деца, жена, любов
взаимоотношение с другите - отнася се неуважетелно към всичко, различно от печалбата
отношение към Европа - пълна дистанция от духовните й ценности. Досегът с цивилизована Европа не е в състояние да го облагороди.
Извод: Бай Ганьо е по - скоро явление - исторически достоверно; не просто конкретно - единичен герой, а социално явление, вечно битуващо в публичното пространство. Нарицателно име за всички отблъскващи черти в национален и общочовешки аспект.
3. Композиция
А) Първа част - един некултурен българин, прост, стиснат, алчен, циничен ,безпардонен, недоверчив, пътува из Европа. Образът е комичен, анахроничен спрямо Европа, цивилизацията, модерното. Той е самотен- подтеми: България и света; ние и другите; трагичното и комичното; Доброто и Злото. Сатирата разобличава, критикува, смехът има пречистваща сила.
Б) Втора част - В България пътят на героя е с посока назад и надолу. Затвърждават се чертите от първата част. Вече не е сам, има братя. Героят става норма, тип, проявление - изменчив, динамичен. Трагичното измества комичното.
- подтеми: отношението на властта; представите за монархията и демократичната система; пародиране на светите идеали като народ, отечество, свобода.
Бай Ганьо тръгна по Европа
-Експозиция - Помогнаха на Бай Ганя да свали от плещите си... - намек за освобождението с чужда помощ, герои като Баю Ганьо са стояли в тила, което не им дава основание за национално самочувствие
...агарянския ямурлук... - мотива за духовната, социална и икономическа изостаналост
- ...наметна си той една белгийска мантия... - (Търновската конституция е направена по модел на
белгийската) - царствения жест с намятането - мотивите за безпочвеното самочувствие; манталитета на завоевател; действията му са конституционно защитени
- - ...и всички рекоха, че Бай Ганьо е вече цял европеец. - мотива за илюзорното поевропейчване
на героя, основаващо се единствено на външни характеристики. Смяната на маските не прикрива истинската отблъскваща същност на героя.
I. Бай Ганьо пътува - основни мотиви и идеи
A) пътуването - не носи развитие и познание. То е чисто физическо, мърдане в
пространството по повърхността, лишено от духовен интерес, от божествената лудост на Дон
Кихот, например, и идеала на Одисей. Единствена цел - материална изгода
Б) физически и духовно нечистоплътен човек, без култура, морал и задръжки
B) прагматична същност, просташки маниери, безцеремонност и наглост (имал си бол пари,
платил си)
Г) Отношение към прогреса, Бай Ганьо във Виена - хотелът, страхът да не бъде ограбен, пришиването на джоб, отношение към архитектурата - Какво ще й гледам на Вената, град като град - хора, къщи, салтанати.
II. Бай Ганьо в операта - просташкото поведение, жилетката, отношението към обществото и
музиката. Липсата на културен интерес той оправдава с думите:чунким баща ми все опери е
слушал
III. Бай Ганьо в банята - нечистоплътност, патриотарство, изостаналост.
А) Речевата характеристика на героя противоречи на всякакво езиково богатство. Речта му е смесица на българския с турски, гръцки, влашки, руски думи. Навсякъде се старае да покаже добро познаване на чужди езици, но не от обич към другите народи.
Б) Патриотизмът преминава в патриотарство, Бай Ганьо демонстрира българското, където и когато може, но само за да извлече полза
-IV. Бай Ганьо в Дрезден - извращаването, опорочаването на един свещен ритуал; безбожието; безродието - пълна липса на човещина и скръб по починалата му сестра. Оскверняват се свещени патриархални и християнски стойности.
V. Бай Ганьо на изложението в Прага - долнопробен търговски манталитет
изкористяване на патриархалните добродетели: пестеливостта е трансформирана в скъперничество; скромността - в наглост и безочливост - изпросва си круша във влака Б) отношението към учените - страшни диванета и човешките идеали - вятър работа недоверие, съмнение към учтивостта на чужденците - ръководейки от собствената си същност, Бай Ганьо възприема всяка проява на любезност като мазнене с единствената цел да бъде излъган и ограбен.
VI. Бай Ганьо у Иречек - превръщането на традиционното българско гостоприемство в
безочливост. Скандално поведение, невероятна простотия ( мляска, сърба, уригва се )
А) възгледите на Бай Ганьо за политиката, за либералите и консерваторите -...не мога да ги разбера нито едните, нито другите...маскари са до един! ...Ама какво да сториш? Не се рита . срещу ръжен! ...Не си ли с тях - спукана ти е работата! Па и мене нали ми се иска - я депутат да ме изберат, я кмет. Келепир има в тия работи. - политическа безпринципност и хамелеонщина IX. Бай Ганьо в Русия - Алеко вярва, че героят му е рожба на определени социално -психологически условия, конкретни исторически обстоятелства, и изразява надежда, че ако бъде поставен в друга среда, има шанс да се коригира. Финалът носи идеята за неосъществения европеец, изръшкал света
Бай Ганьо се върна от Европа - основен мотив - невъзможността на прагматичния търговец да възприеме стойностното от цивилизования свят. Европа му станала като таквоз -като нищо. Негативните качества намират благодатна почва за изява и се превръщат в обществена заплаха. Хуморът отсъства, защото Бай Ганьо от смешен става страшен. Той запълва всички обществени пространства. Мултиплицира се в лицето на Дочоолу, Гочоолу, Гуньо Адвокатина и Данко Харсъзина - дива оргия ит пияни изверги.
1. Бай Ганьо прави избори - основен мотив - правене на избори - терор, побоища,
издевателства, убийства, изнудване, никакви задръжки - Ти, господине мой, тури ме в която
щеш околия и ми кажи когото щеш да ти избера. Едно магаре тури за кандидат, и магарето ще
ти избера, майка му стара! Само дай ми околийския с жандармите и ми дай 1000-2000 лева.
- опозиционен кандидат на Бай Ганьо в изборите е Иваница Граматиков, чийто прототип е самият автор, пълен антипод на героя
2. Бай Ганьо журналист - Че голям мурафет ли е един вестник да се издава? Тури си едно
перде на очите (па и няма нужда), па псувай наляво и надясно. - демагогия, безпринципност.
За Бай Ганьо писането е редене на думи, изкалъпване на доноси, за да се омаскари някой.
За него важно е да бъде с тия дето са на власт, за да има материална изгода. Сам казва за себе
си:Бай Ганьо и опозиция - ама де -де. Но в бързо сменящата се политическа обстановка
понякога и той не може да усети откъде ще задуха вятърът, което го кара да възкликне по адрес
на политиците:На маймуни ни обърнахте, да ви вземе дявол, с маскари В борбата с лакти, в
надпреварата за власт Бай Ганьо не подбира средства:Па и за почитание ако дойде думата, аз
пак не се давам. Ти ще целунеш ръка, аз - двете ръце; ти ще целунеш скута, аз - краката; ти ще
целунеш на друго място, аз - на още по - друго място.
- Възкликът на Алеко:Европейци сме ний, ама все не сме дотам крие разочарованието на автора, мрачното му пророчество за невъзможността на Бай Ганьо даоткрие предимствата на европейския модел.

<a href="http://www.referati.org/analiz-na-tvorbata-bai-ganyo-ot-aleko-konstantinov/11060/ref/p2">Линк към Реферати.орг, публикувано от: Йорданка Влайкова</a>

Каква е природата за Вазов според стихотворението “При Рилския манастир”

Не един или двама, български или чужди поети и писатели са възпявали в своите произведения красотата на българската природа. Чувството, което човек изпитва когато е сред родната природа, силата и вдъхновението, които тя му дава трудно могат да се опишат с думи. Като изкусен майстор на словото и познавач на родния език в много свои произведения Ив. Вазов изразява своята почит и възхита от чудната българска природа. Роден в подножието на Стара планина и в живота, и в творчеството си Вазов отдава нескрито предпочитание към планинския пейзаж. С особена патриотична гордост звучи стихотворението “При Рилския манастир”. Тези стихове са пряк израз на преклонението на поета пред величието и красотата на нашата природа, неговата благодарност за силата и духовната мощ, които тя му дава.
Още от първите редове на стихотворението пред нас се разкрива един величествен пейзаж, изпълнен с живот и движение. 
Цитат /1/ “ Наокол планини и върхове стърчат; гори високи, диви
шумят;потоците, кристални и пенливи, бучат”
Това кътче от нашата земя, преминало през сърцето на поета, сякаш оживява пред очите ни. Читателя чува шума на потоците, усеща пулса на живота, който “кипи на всичките страни”. Чрез тази прекрасна природна картина Вазов изразява възторга и опиянението си не просто от природата, а от българската природа. За него тя е топлата майчина прегръдка, нежността и любовта, красотата и щастието, към които всеки човек се стреми. Използвайки метафора и сравнявайки природата с майката, поета ни внушава, че за него тя е нещо свидно, ценно и незаменимо, така както е майката за своето дете. 
Цитат /2/ “ Природата отвред, кат майка нежна съща,
навява ми песни, любовно ме прегръща.”
В дебрите на този колоритен пейзаж, пълен с настоение и музика, човек сякаш се пренася в един друг свят, светъл и хубав, душата му се унася в духовното идеално царство на природния мир, “мир въжделен и драг”. За поета природата е вдъхновение, извор на сила и мощ. Тя е двигателят, който тласка човека към “нов живот” и “нови ощущенья”, зарядът, който го зарежда с “прясна сила, мощ и тайни песнопенья.....” Природата е свободата на духа и тялото, фокусът, който събира всички трептения и копнежи на човешката душа.
Цитат /3/ “ Тук волно дишам ази,
по-светло чувствам, свещен, отраден мир
изпълня ми духа”
Стихотворението “При Рилския манастир” е една лирическа изповед, която достига своята кулминация, когато поет и природа се сливат. Говорейки за въздействието на природата върху човешката душа, Вазов
изразява идеята си за единството на човека с природния свят. Човека е човек, когато е близо до природата, той е част от всичко, което тя е създала. 
Цитат /4/ “ Разменям тайна реч с земя и синий свод
и сливам се честит във техния живот”
Природата за поета е живителната капка, която утолява духовната му жажда. Тя е неговото вдъхновение, което окриля творческата му мисъл, музата, която го кара да се чувства отново поет.
Цитат /5/ “ Сега съм пак поет-
във лоното на таз пустиня горска, свята;”
Признанието на поета е искренно и убедително. То доказва, че природата е необходимост за него така както въздуха, водата и слънцето за всяко живо същество. Тя е неговото вътрешно “аз”, неговия разум и сърце. Затова лирическия герой разбира свободно нейния език, влива се в рътъма на нейния живот. 
Цитат /6/ “разбирам на леса любовний тих привет,
на струите шума, на бездната мълвата.”
Спокойствието и уединението, което лирическия герой получава от общуването с природата са прекъснати от мислите за “световните злини”. Но въпреки това той се чувства защитен, защото е сред природата. Тя е неговата майка-закрилница, неговата предпазна броня срещу всички злини и тревоги на настоящето.
Цитат /7/ “ ....в сърцето съм на Рила.
Световните злини, тревоги са далеч – 
за тях е тя стена до небеса турила”
Попаднал в прегръдката на този огромен величествен океан – природата, поета се преражда. За него природата е добрата фея, която докосвайки всяка струна на неговата душа, го прави по-добър. Тя е хапчето, от което неговия дух се нуждае, глътката въздух за неговото съществуване.
Цитат /8/ “усещам се добър, почти невинен веч.
Духът ми се цери след жизнената битва,
Вкушавам сладък мир във песни и молитва.”
В края на стихотворението поета изповядва своето съкровенно усещане, че вече не е чужд сред природата. Затова споделя с нас “не съм тук странен гост.” Така тази велика магия наречена природа се превръща в негов идеал. Тя става неговото верую, пред което той синовно се покланя.

Цитат /9/ “Природата всегда, но буйната природа,
бе моят идеал, величествен и прост.
Поклон, скали, води! Поклон, ели гигантски!
Вам, бездни, висоти! Вам, гледки великански!”
Поезията на Иван Вазов е като въздуха, който дишаме без дори да се замисляме. Вазов винаги е смятал, че българският писател трябва да бъде близо до народа, да чувства и пише по български. В едно свое изказване той заявява: “ Аз пях за България, защото я обичах, прославих нейната божествено хубава природа, защото бях очарован от нея.” Затова стиховете на Вазов са школа за национално възпитание на всяко поколение български граждани.

<a href="http://www.kaminata.net/forum/kakva-e-prirodata-za-vazov-spored-stihotvorenieto-pri-rilskiya-manastir-t55929.html">Линк към Камината.нет</a>

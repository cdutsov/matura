Самотата на модерния човек и безкрайното страдание разкрити в "Повест" на Атанас Далчев

Името на Атанас Далчев е сред най-добрите и нестандартни автори в историята на родното слово. Не само защото всеки творец неповторим и уникален, но и защото времето, в което Далчев навлиза категорично в българската литература, се характеризира с новаторски търсения, с нов поглед към света и човека. Поезията му се определя като философска. Този наш лирик е различен и изненадващ. Малкото му по обем творчество притежава своя физиономия и утвърждава разсъдъчното начало като път към постигане на истината. Вещите в неговия свят са знаци човешкото битие тук и сега, но и утре, вчера, някога.
Читателят улавя мотиви, познати от други творци, творби и епохи. Сред тях се открояват като знакови самотата на модерния човек, самотата като екзистенциална категория, за изчерпването на аз-а, присъствие отсъствие на личността, за неживяния живот, за страданието и болката, за изтичащото време. Заглавието Повест е своеобразен синоним на историята на един живот. То насочва към мотива за неживяния живот, който е заявен най-ярко в стиховете:
И сякаш не съм живеел никога,
и зла измислица е мойто съществуване!
Човекът е страдалец, тъгуващ, болезнено самотен. Но лириката на Атанас Далчев не се открива отчаяние.
Лирическият говорител на Далчев в Повест разкрива безсмислието на битието. Лирическият герой е познал истината, че годините зазиждат в самота човека. Душата и тялото са своеобразен аналог на къщата. Тези години изобразяват пътя на човека и човечеството, определящи смисъла на битието. Времето на личността е преходно, вечно е само мъртвото. Усещане за изтичащо време, за процеждане и изчезване на свето без спомен. Човешкото битие е призрачно. Сякаш в зла приказка вещите надживяват своите стопани. Портретите в света на Далчев са прашни, огледалото е коварно и призрачно, дори есенното слънце вехне. В произведението на този нестандартен творец вещите присъстват с особено звучене, като знаци за света на човека, обвързани с делника и същевременно са своеобразни медиатори между тук и там. Човекът е овещан, а вещта очовечена. В този смисъл идеята за изтичащото време е внушена с присъствието на часовника. Неговият звън оттеква като стъпките на смъртта. Познанието за връзката между човека и времето (преходно и вечно) е тежко бреме. Болката на лирическият аз е разкрита в думите:
И ден и нощ, и ден и нощ часовникът
люлее свойто слънце от метал.
Повторената фраза, по-голямата честота на съюза и, който носи повторителност, семантиката на глагола всичко сочи, че знанието е сила, от която горчи, сочи път, чиято посока е обременена. Времето е затвор и смърт. Чрез образа на прозореца Далчевото стихотворение говори за възможностите и невъзможностите да се разпукват черупките на всекидневната реалност, да се напуска тя чрез набор от културно и дискурсивно подсигурени въображаемости. А вехтата, затворена къща епрстанала прислонява каквато и да е смисленост тя обозначава единствено празнотата на изтеклото и изтичащото време.
Въпреки познанието, човекът не е по-щастлив, не е постигнал хармония, но е достигнал до прозрението, че най-трудният път към себе си и света е този на интелекта. В Повест тези внушения са ярко разкрити. Това е стихотворението събрало всички Далчеви послания, мотиви, символи и гранични пространства между времената. Когато всички са прочетени, човекът се превръща в по-знаещ, но не по-малко самотен. Знанието е сила, ключ към тайните на битието и инобитието, възможност за разгадаване на екзистенциалните проблеми. Но същевременно е и болка, разочарование от самотата и безкрайната самота. Тази болка превръща човека в страдалец. От една страна, лирическият герой е модерна личност, загърбила опорите на отминалото възрожденско време, откъсната от корените си, отчуждена от близките и света.
Тук, на земята хармонията не е постигната, е животът е изпразнен от съдържание. Самотата е изведена до идеята на за присъствие отсъствие на личността. Изчерпването на аз-а в това стихотворение е само забрава, която стига до самоизчезване. Текстът разказва повестта на едно тъжно битие, такъв е и смисълът на заглавието. Думите, изписани на лист върху вратата:
Стопанинът замина за Америка.
се повтарят и във финала, с което се постига кръговост, цикличност и вечност. Вечност на изпразненото безсмислено битие. Много болка има в думите:
И сякаш аз не съм живеел никога,
и зла измислица е мойто съществуване!
Усещането за тъга е постигнато и със силата на пространството. Човекът е ситуиран в затворени, клаустрофобични, художествени топоси. Засилва се усещането, че е загубил родината, тя вече не е ценност както в света на възрожденските автори. Дори домът е загубил светостта на уютно лоно, сигурност и закрила. Домът разкрива топлотата на връзките, обичта и хармонията. В произведението битува като къща, където човекът е несигурен, зъзнещ в своите тъга и самота. Къщата е обемен символ, свързан с преходност и смърт. Тя разкрива единствено самотата на изтичащото време и засилва внушението за чуждо, страшно, диаболично пространство. Стаите са мрачни, прозорците затворени, а прагът е опустял. Тук вещите са дяволски вещи, своеобразни граници между живот и смърт. Човекът, огледалото, портретите, вратите и прозорците са все знаци за едно отвъдно битие, а познаването на този факт носи тъга. Огледалото е утвърден символ в културологията и знак за истината. Към тези значения Далчев наслагва и нови, според които огледалото е символ на мъртвото битие и знак за търсене на собствената душа в света. Прозорецът символизира провиждане в други пространства, а тъгата е породена от знанието, че никога, никъде, никой не може да избяга от самотата. Тези врати и прозорци са само илюзия за сигурност и защитеност.
Стопанинът на стихотворението Повест е вън в смисъл, че е текстово изведен пред вратата, мястото му е оказано на листа, безцеремонно е посочено през посоката Америка. Не трябва да има никакви съмнения, никакви колебания няма нищо за криене, нищо което да е останало вътре в къщата. Листът със словата сочи към празнотата на къщата и към самото пределно изчерпване на ситуацията на заминаването стопанинът е извършил акта, прекосил е пространството и го е застопорил в безапелационната свършеност на глаголната форма. Замина е определяне на празнотата, но и на окончателността на действието. Стопанинът тази мощна дискурсивна фигура, здраво обвързана от литературната традиция с авторитета на домашната стабилност е лишен от име и идентичност, той присъства като чиста празнота, като никой. Годините са гости в къщата на никой, самото време е гост. Образът на госта е зареден с мощен отчуждаващ потенциал той е оня, който минава, за да си отиде, преминава за да остави странните следи на присъствието и неприсъствието.
Лириката на Далчев макар и неголяма по обем е значимо постижение за българската литература, която не остава само в полето на двадесетте години. И днес тя е актуална с по-различния, често провокиращ поглед върху битието и човека, вълнуваща с обикновеното, делничното като отправна точка за достигане до вечното и универсалното. Вещите и човекът са в диалектическа връзка както е в живота, но и като повод за размисъл и за самовглеждане. Лирическият герой е обременен от тъгата на знаещия и същевременно е достигнал до истината, че наглед простичките неща са по-стойностни. Те превръщат тъжния делник на интелектуалното познание в празник на чистата и бяла душа.

<a href="http://www.referati.org/samotata-na-moderniq-chovek-v-povest-na-a-dalchev/10743/ref">Линк към Реферати.орг, Публикувано от: Борис Димитров</a>

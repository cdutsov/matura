В стихотворението Йохан, Христо Смирненски отново ни въвежда в живота на борещите се и онеправданите. На тези, които нямат друг изход освен сами със собствени сили, без да се страхуват за и без това тежкия си живот да се борят за един по – добър свят в който те ще живеят спокойно със своите семейства и ще отглеждат и възпитават децата си.
Но уви, точно в тази творба на поета описаната по – горе щастлива съдба не сполетява Йохан – главният герой. По всичко личи, че той е решил да направи нещо крайно. Не се страхува за това, което евентуално ще се случи, не успява да се спре дори и от тъжните шепоти на жена му и гледката на невръстното дете, което тя държи и протяга към него.
Авторът описва как изглежда Берлин точно в този момент на раздяла между семейството и сякаш за миг тази картина на тихия и пуст град „потънал в ситен скреж и лунни сребросинкави петна” ни носи успокоение, преди „първия гърмеж”, който разцепва тишината и остава читателите в недоумение за това какво се е случило. Дори самия „снежен Берлин изтръпва в ужас” след втория и третия гърмеж.
В следващия куплет авторът описва каква е ситуацията на барикадата, там където се е прислонил Йохан до измръзнал белобрад старец. На това място нашият герой вече не е това, което е бил в своето семейство – обичан и подкрепян, тук той е „непознат” и такъв си остава. Много успешно Смирненски пресъздава картината на барикадата:
„И труп до труп в мъртвешка хладнина
простират се, а бурята гърми;
по сини блузи алени петна,
в очите смръзнал вик и не в една
десница още пушката дими. “
Всеки, опитал се да премине отсрещната страна, сега се простира в мъртвешка хладнина и по всичко личи, че следващият безпомощен труп, който ще лежи там е безстрашният Йохан. На това зловещо място не всеки би се осмелил да стъпи, защото е ясно каква злочестна съдба го очаква. Там „Смъртта се вие в размах велик... “
Издъхващият старец крещи на Йохан: „Назад! Назад!”, макар и умиращ той е загрижен за съдбата му, но това не успява да накара решеният на всичко герой да се отдръпне и да се спаси, а напротив, настървен до крайност той, сам самичък срещу многобройните „хусари”:
„...стиснал карабината в ръце,
Йохан ги среща с гръм и ги зове:
"Елате вий, аз с каменно лице
ще срещна щика в своето сърце!
Елате вий, престъпни синове!
Безумци! Всяка капка кръв пред вас
ще бликне нови хиляди борци!
Веч бий дванайсетият кобен час
и ще сразим престъпната ви власт!
Елате вий! Елате, подлеци!" ”
Заявява, че не се страхува нито от тях, нито от смъртта. В неговата душа в този момент гори само злоба и омраза, иска единствено отмъщение за болезнените вреди, които са нанесени на него и сънародниците му и знае, че часът на това отмъщение ще настъпи, дори и той да не е жив и да го види.
Не след дълго, безстрашният Йохан намира смъртта си, но след като е отстранил поне един от своите врагове.
Берлин си е все същият, но сърцето на една жена се пръска при всеки чут гърмеж. Това е жената на Йохан, която с последна надежда, очаква той да се върне жив и здрав, тя тихо и „през плач нашепваха: "Йохан! Йохан!"”, надявайки се, че той ще я чуе и отново ще дойде при нея и малкото им детенце. Но уви, това няма да се случи и знаейки това тя още по – силно страда.
Борейки се за справедливост, още някой се затрива от лицето на Земята и дори и каузата да си заслужава, болата по загиналите за тази борба ще бъде вечна…

<a href="http://www.kaminata.net/forum/yohan-analiz-t72982.html">Линк към Камината.нет</a>

Едно от най-интересните явления на българката поезия от 20-те години на XX век, поезията на Атанас Далчев по нов начин поставя въпроса за човешката екзистенция. Без да е поет на патоса, авторът изследва съдбата на модерния човек. Обременен от книжното познание, той всъщност знае много малка за себе си, обрича се на самота, мълчание и наблюдава трагичното изтичане на живота си. Загубвайки опори в света, лирическия човек на Далчев става подвластен на страха от смъртта. Тези обреченост и безперспективност го смазват, отчуждават, но не му отнемат възможността да разсъждава над абсурда, да търси своята загубена идентичност сред вещите. Това поставя като основен проблема за живота и смъртта, който откриваме и в стихотворението “Стаята”.
Стихотворението “Стаята” разкрива трагичната картина на човешката слабост и безпомощност пред времето. Лишен от своя индивидуален облик, лирическият герой напразно търси спасение в миналото, на оттам го “гледат” единствено знаците на смъртта и деструкцията.
Творбата е показателна за настроенията от ранната лирика на Далчев. Водеща е темата за неумолимия ход на времето и изменчивостта на човешката представа за преходна и вечно. Стаята се превръща в еманация на разпадащата се идентичност на героя. Още в самото заглавие се извежда познатият в културната и литературна традиция мотив за дома. За лирическия герой обаче той е загубил традиционния си статут на пристан /сравнение с Д. Дебелянов /, на топос, където човекът намира опора, утеха и съпричастност. Тук домът не е пространство, обитавано от човешко същество, а по-скоро приема характеристиката на клетка, където е изолиран духът на интелектуалеца. Героят на Далчев обича затворените пространства - стаята е едно от тях. Тук сякаш животът завинаги е спрял своя ход, липсва всякаква перспектива. 
Самото присъствие на човека е поставено под въпрос: “Би казал, че във тази стая/ не е живял отдавна никой,” Стаята е един заключен свят - без стопанин, в който човекът не е приютен. Това не е за него обживяното, споделеното пространство, а един разпадаща се под въздействието на времето материалност. В стихотворението се срещат всички образи на тленността - “миризма на вехто”, “прах по всички неща”. Ясно се улавят поставените акценти върху негативните проявления на съществуването - повяхване, остаряване, залез, идването на смъртта, маркирани чрез символите а есента и зимата: “вехне есенното слънце”, “светят жълти зимни дюли”. Предметите в стаята са “вехти”, защото са престанали да служат, защото не участват в кръговрата на живота.
Аналогията със смъртта е осезаема в образа на часовника - “вече млъкнал”, приличен на ковчег, в който “лежат умрели часовете” и “спи махалото”, а спрялото време е ясна препратка към нея. Материалният реквизит - часовник, огледало, портрети - се превръщат условна действителност, отворена към предишно битие. Огледалото става медиатор между времената. “ Какви лица ли отразило/ ревниво пази огледалото?/ То сякаш е един прозорец,/ отворен в друг предишен свят.” Сравнението на огледалото с прозорец не е случайно. И двата предмета в поезията на Далчев имат магическата сила да са темпорална връзка. Тук огледалото не отразява толкова настоящия свят, колкото помни образи от миналото, проход е към него. В този смисъл то противодейства на разрушителната сила на времето, превръщащо всичко в “прах безжизнен” Това усложнява неговата функция - да съхранява живота и да отразява преходността.
Превръщайки се в своеобразен образ на небитието, стаята парадоксално внушава, че единствено вещите могат да съхранят човешката биография и мълчаливо да я преповтарят. Тях ги има, макар и потънали в прах, с миризма на вехто, докато човекът е видян в неговата преходност. Той преминава през стаята, но не може да стане неин обитател.
Първите стихове въвеждат характерните за поета образи на вратата и прозореца, които са “заключени” и “черни”. Те по принцип имат двойна функция - да служат като преграда и като проход, но тук са разпознати само в ролята си на изолиращи аз-а от света на другите

<a href="http://www.kaminata.net/forum/post144510.html">Линк към Камината.нет</a>

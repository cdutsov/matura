Смирненски е поет на болката и гнева на онеправданите,възторжен изразител на революционния порив по справедливост.Поезията му се доминира от „музиката на глъчната улица” и „гърма на барабаните”. (Св.Игов)
За разлика от всички предхождащи го писатели,които изграждат околотворческото си присъствие в българската литература,образа на уникална творческа мислия.В неговите ситхове няма и намек за някаква мислия.Той никога не изразява себе си като водач,като предводител на масата.Скромен и честен Смирненски пише сякаш на шега и навлиза в реалния духовен живот на класата.Силната му огнена поезия „гърми” навред,защото в нея онеправданите откриват собствените си преживявания,срещат се с неизживяните си мечти и с най-съкровените си надежди.Без да иска,сякаш несъзнателно,младежът от Кукуш се превръща в легендарна фигура,обект на идентификация и обожание.
Стихотворението „Да бъде ден!” е емблематично за едноимената стихосбирка и е създадено специално за нея.То определя определя заглавието и,защото звучи по-обобщаващо и по-въздействащо от първоначалното заглавие „През бурята”.
Замяната определя основния ключ,през който ще се чете цялата стихосбирка. „През бурята” е творба,която акцентира върху процеса на революцията и саможертвения подвиг на лирическия герой.Заглавието „Да бъде ден!” и самото стихотворението ни въвлича в новооткрития мотив от Смирненски за разрушаването на стария свят и сътворяването на новия.Той е свързан с литературо-историческия сюжет „Мечти и утопии за по-справедливо устройство на света”,който вече намира своя емблематичен израз.
В стихотворението „Да бъде ден!” ясно е маркиран мотивът за нощта,която е символ на смъртта:

Нощта е черна и зловеща,
Нощта е ледна като смърт...

Анафората „нощта”,сравнението „като смърт”,сказуемните определения „черна”,”зловеща”,”ледна” подсилват семантиката на думата „нощ”.Следващите стихове очертават мотива за разкъсаната земна гръд,от която струи гореща кръв-едновременно символи на смъртта,страданието и раждането,на обновлението.
Образът на демона,свързан с войната и разрушението е не само един от символистичните образи на злото в текста на Смирненски,но събира и различни културни кодове – и като образ на Сатаната,и като алегория на убийците на Спасителя,и като представител на силите на мрака.
Художественият образ „златний бог” съчетава древната легенда за фалшивия кумир на синовете израелеви и разбирането за злото като символ на демоничното.Мракът и златото са свързани по парадоксален начин и са по-скоро синоними,защото показват устойчивите символи на европейската цивилизация,която трябва да се разруши,защото превръща кръста от символ на възвишеното в символ на подтисничеството и златото,от синоним в синоним на мрака.Лирическият говорител иска да върне значението и внъшението на тези два преобърнати образа в техния изначален смисъл.В християнския културен контекст кръстът е натоварен със символно значение – знак на мъченичеството и на саможертвенета смърт,на спасението.Той се асоциира с образа на Спасителя Христос.В стиховете:

Сред мрака непрогледно гъст,
Стърчи злокобен силует
На някакъв грамаден кръст...
Разрушават тези очаквания.Епитетът „някакъв” и метафората „злокобен силует” го вписват в страшното и мрачното.Кръстът се превръща в център на хаоса.
Атмосферата се сгъстява още повече от възстановения мотив за мрака:

И мрака става по-дълбок,
Тълпите нижат се едвам...

Образът на тълпата също е емблематичен за поетическия свят на Смирненски.Той е противопоставен на демоничното ,в него се вписват едновременно страдалческото,жертвеността,но той е субектът на който принадлежи бъдещето.Стихът: „Тълпите нижат се едвам” подсказва безпомощност пред злото,страдание и болка,но в следващите стихове подчертават копнежа по един нов свят:

Очите молят свелина,
Един кошнеж,мечта една
Гори и се топи в душите...

Всички измъчени и онеправдани копнеят за светлината,въздуха,простора и волността.Тяхната мечта и воля за промяна избухва в разбунения сътворителски вик: „Да бъде ден! Да бъде ден!”.Пролетариите са човешки същества,имат естествено право на светлина и свобода,на достойнство,което несправедливият свят им е отнел.Тяхната сила е във възстановяване на отнетото,защото революцията се разбира нещо обективно,което да върне изначалния смисъл на света – справедливост и щастие за всички.Тълпата носи в себе си потенциала да осъществи промяната,да бъде нейна движеста сила.Тя вярва,че бъдещето ще бъде коренно различно и неговото проявление ще бъде светлината на деня.Ако светът в своето настояще се символизира чрез всички образи на нощта и е свързан със смъртта и смъртното,то лирическия глас във финала внушава,че преспективата носи в себе си промяна,която да пребори силите на мрака.
Поезията на Смирненски съхранява своята въздействаща сила през вековете налага общ хуманитарен възглед за света,надеастващ историческата конкретност.Огнените му стихове пулсират с ярките си обобщения,със символните си образи,с емблематичните си внушения.
Наричат го „слънчевото дете” на българската поезия, „поетът на синеблузите работници”, „гласът на класата”.Днес просто казваме „Смирненски” и това е достатъчно,защото името му е символ на разнолико творчество и силно поетическо присъствие,а петдесетината му стихотворения и два-трита му прозаични опита му отреждат заслужено място сред най-ярките ни творци.

<a href="http://www.kaminata.net/forum/da-bade-den-ot-hristo-smirnenski-t56917.html">Линк към Камината.нет</a>
